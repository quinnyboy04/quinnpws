<h1><strong>Interview met beroepsbeoefenaar</strong></h1>
<p><strong>Ik heb met een MBO-beroepsbeoefenaar een online interview gehad. Ik was vooral benieuwd naar hoe de baan van een Software Developer/Creative Developer eruitziet.</strong></p>
<p>&nbsp;</p>
<p><strong>Hoelang heb je op school gezeten?<br /></strong>Ik heb de opleiding Software Developer/Creative Developer gevolgd. Deze duurde 4 jaar.</p>
<p><strong>Hoeveel doe je op een gemiddelde werkdag?<br /></strong>Een gemiddelde werkdag duurt 8 uur. Afhankelijk van de dag begin ik met een meeting en kijken we waar we staan met de taken. Anders kijk ik alleen naar de taken die open staan en de taken waar ik op het moment mee bezig ben. Van deze lijst kijk ik naar de prioriteiten per taak en ga ik daarmee aan de slag.</p>
<p><strong>Wat moet je doen op je werk (zoals taken)?<br /></strong>De hoeveelheid van de taken die ik verricht liggen voornamelijk af van het project. De taken zijn: ontwerpen, ontwikkelen en een handleiding maken van de applicatie. Het ontwikkelen van de applicatie is het grootste onderdeel van mijn taken. Tijdens meetings gaan we ook vaak brainstormen over idee&euml;n, maar dat zijn niet echt "taken".</p>
<p><strong>Wat vind je leuk aan je werk?<br /></strong>Mijn baan is Software Developer. Ik vind programmeren van software altijd erg leuk in het algemeen en het is tof om dit ook als baan te kunnen doen.</p>
<p><strong>Wat is je huidige project/taak?<br /></strong>Het bedrijf waar ik werk is klein. Hierdoor krijg ik meer verantwoordelijkheid bij projecten. Momenteel werk ik aan 2 projecten. Een daarvan is een interne applicatie om een proces te automatiseren wat voorheen handmatig gedaan werd. Het tweede project wordt een publiekelijke tool die door iedereen gebruikt kan worden. Over de projecten kan ik niets vertellen, aangezien dit nogal interne projecten zijn.</p>
<p><strong>Zou je deze baan aanraden?<br /></strong>Een baan als software developer raad ik aan. Software developer is aan te raden voor mensen die hier interesse in hebben. Als je er niet echt veel interesse in hebt is het niet waard en minder leuk. Developen is echt niets voor je als je er geen interesse in hebt.</p>
<p><strong>Moet je veel leren?<br /></strong>Je hebt best wat echte toetsen, dus je moet veel leren, maar in de latere semesters krijg je alleen maar programmeren dus dan is het al een stuk minder leerwerk.</p>
<p><strong>Hoelang ben je al aan het werk als MBO Software/Creative Developer?<br /></strong>Ik wist nog niet zeker of ik al wel wou werken, sinds ik ook aan de zijkant een studie HBO volg. In maart dit jaar (2020) ben ik via LinkedIn benaderd en heb ik toch een poging gewaagd. Een weekje of 2 later was ik aangenomen. Een succesvolle poging dus!</p>
<p><strong>Hoelang werk je op een gemiddelde werkdag?<br /></strong>Een gemiddelde werkdag duurt 8 uur. Het kan ook een halve werkdag zijn, maar dat is afhankelijk van of ik veel werk heb liggen of niet.</p>
