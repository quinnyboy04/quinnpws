<h1><strong>Interview met leerling</strong></h1>
<p><strong>Ik heb met een leerling Software Developer/Creative Developer online een interview gehad. Hieronder volgt het interview dat ik en de leerling hebben gehad met vraag en antwoord.</strong></p>
<p>&nbsp;</p>
<p><strong>Welk jaar zit je nu in?<br /></strong>Ik zit op het moment in het eerste leerjaar.</p>
<p><strong>Hoeveel zit je per week ongeveer op school?<br /></strong>Normaal gesproken zou ik de hele week op school zitten, maar nu met het coronavirus zit ik 2 dagen op school, en volg ik de rest online.</p>
<p><strong>Is programmeren moeilijk, of juist makkelijk?<br /></strong>Het ligt aan de persoon, maar als je oplet tijdens de les en thuis bezig gaat met programmeren zelf is het zeker te doen. Natuurlijk heb je ook andere vakken, en die moet je ook inplannen.&nbsp;</p>
<p><strong>Heb je veel toetsen, als het toetsen zijn?&nbsp;<br /></strong>Ik heb toetsen voor vakken als Nederlands en Engels, maar voor programmeren zelf moet ik opdrachten inleveren waarin ik iets moet programmeren en vervolgens moet ik het software of spel doorsturen naar de docent.</p>
<p><strong>Wat vind je het leukst als Software/Creative developer?<br /></strong>Ik vind persoonlijk het programmeren zelf heel leuk, en het proberen lijnen code "te repareren" als het nodig is.</p>
<p><strong>Heb je veel huiswerk?<br /></strong>Ik heb best veel huiswerk, en het huiswerk bestaat voornamelijk uit opdrachten. Meestal zijn dat wat grotere opdrachten.</p>
<p><strong>Moet je veel leren?<br /></strong>Je hebt best wat echte toetsen, dus je moet veel leren, maar in de latere semesters krijg je alleen maar programmeren dus dan is het al een stuk minder leerwerk.</p>
<p><strong>Heb je het naar je zin op de opleiding?<br /></strong>Ik heb het wel en niet naar mijn zin. Het is erg leuk, maar ik had wat problemen met de programmeerlessen en met mijn mentor. Ook had ik veel uitval, dus moest ik zelf ook veel dingen regelen en doen.</p>
<p><strong>Zou je aanraden iemand die programmeren leuk vind/lijkt om de opleiding te kiezen?<br /></strong>Jazeker. Ik zou het sowieso aanraden als het persoon in kwestie al weet of hij of zij programmeren leuk vindt.</p>
